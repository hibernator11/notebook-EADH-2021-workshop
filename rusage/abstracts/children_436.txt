Роман «Облога Буші» Михайла Старицького розповідає про події історичного минулого, коли український народ відстоював свою гідність, обороняючись від поляків. Відвага та незламна воля українських селян вражає: аби не здатися, коли сили стають нерівними, вони підпалюють бочки з порохом, знищуючи і ворогів, і себе. У романі гостро поставлені проблеми війни та миру, через кохання польського князя Антося і української дівчини Мар’яни автор показує, що звичайним людям немає потреби щось ділити і сваритися, що війни творяться правлячою верхівкою. Твір неодмінно зацікавить справжніх любителів історії, його лейтмотивом є прагнення до припинення війн заради любові і взаємоповаги.